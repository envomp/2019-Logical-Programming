## Tingimuslause

[Tingimuslause PyDoc](https://ained.ttu.ee/pydoc/if_statements.html#votmesona-if "if condition")

Kirjuta programm, mis küsib kasutajalt tema nime, kirjutades ekraanile `Enter your name:`.

Kui sisestatud nimi algab `A` tähega, siis kuvada tekst: `Your name starts with A.`.

Seejärel programm kuvab: `Welcome, [name]!`, kus `[name]` asemel on kasutaja sisestatud nimi.

## Paaris/paaritu arv

[Tingimuslause PyDoc](https://ained.ttu.ee/pydoc/if_statements.html#votmesona-if "if condition")

[Matemaatika PyDoc](https://ained.ttu.ee/pydoc/math.html "math")

Programm küsib kasutajalt arvu: `Enter a number:`. Siin ei pea kontrollima, kas sisend on korrektne. See tähendab, et alati sisestatakse täisarv.

Tuleb arvestada, et `input()` saab sisestatud väärtuse sõnena. Selleks, et sõnest saada täisarv, tuleb kasutada funktsioon `int()`: `number_as_int = int(number_as_string)`.

Kui sisestatud arv on paarisarv, kuvatakse ekraanile `[number] is an even number.`. Kui sisestatud arv on paaritu arv, kuvatakse ekraanile: `[number] is an odd number.`. `[number]` on sisestatud arv.

## Lubatud vahemik

[Tingimuslause PyDoc](https://ained.ttu.ee/pydoc/if_statements.html#votmesona-if "if condition")

[Matemaatika PyDoc](https://ained.ttu.ee/pydoc/math.html "math")

Programm küsib kasutajalt arvu vahemikus 1 kuni 10 (mõlemad kaasa arvatud): `Enter a number between 1-10:`. Siin samuti ei pea kontrollima, kas tegemist on täisarvuga. Ja samamoodi tuleb kasutada `int()` funktsiooni, et saada tulemus arvuna.

Kui sisestatud arv on vahemikus 1 kuni 10 (kaasa arvatud), kuvab programm `Thank you!`. Muul juhul: `[number] is an invalid number!`. 

## Arvude võrdlemine

Programm küsib kasutajalt kaks arvu: `Enter A:` ja `Enter B:`. Siin samuti on sisendid täisarvud.

Kui kaks sisestatud arvu on võrdsed, kuvab programm: `[a] == [b]`, kus `[a]` on esimene arv ja `[b]` on teine arv. Muul juhul kuvatakse see arv, mis on suurem: `Bigger number: [nr]`, kus `[nr]` on kahest arvust suurem arv.


## Fizz Buzz

Realiseerida "FizzBuzz" ülesanne. See on tulnud sõnamängust, kus loetakse järjest arve ning teatud arvude asemel öeldakse muud sõnad. Kui arv jagub 3-ga, tuleb arvu asemel öelda "Fizz", kui arv jagub 5-ga, tuleb öelda "Buzz". Kui arv jagub nii 3-ga kui 5-ga, tuleb öelda "FizzBuzz".

Programm küsib kasutajalt arvu: `Enter a FizzBuzz number:`. Arv on alati positiivne täisarv (pole vaja hakata kontrollima muid sisendeid). Vastavalt eelnevale kirjeldusele, programm kuvab:

- `FizzBuzz for number [nr] is: Fizz`, kui `[nr]` jagub 3-ga 
- `FizzBuzz for number [nr] is: Buzz`, kui `[nr]` jagub 5-ga 
- `FizzBuzz for number [nr] is: FizzBuzz`, kui `[nr]` jagub 3-ga ja 5-ga
- `FizzBuzz for number [nr] is: [nr]`, kui `[nr]` ei jagu 3-ga ega 5-ga 

## Hinne punktide järgi

Programm küsib kasutajalt tema punktide seisu Algkursuse aines: `Enter your points`. Seejärel küsib programm, kas õppejõud on heas tujus: `Teacher in a good mood?`.

Hindamise loogika on järgmine:

- 901 - 1000 punkti annab hinde 5
- 801 - 900 punkti annab hinde 4
- 701 - 800 punkti annab hinde 3
- 601 - 700 punkti annab hinde 2
- 501 - 600 punkti annab hinde 1
- 0 - 500 punkti annab hinde 0

Teine küsimus (kas õppejõud on heas tujus) annab juhul, kui sellel vastatakse kas `y` või `yes`, hinde ka 5 võrra väiksema punktisummaga (näiteks "5" saamiseks piisab 896 punktist jne). Kõik muud vastused tuju küsimusele sellist boonust ei võimalda.

Tulemus kuvada järgmisel kujul: `Your grade is: [grade]`.

## Kaks nime

[Sõne PyDoc](https://ained.ttu.ee/pydoc/string.html#sone-sisseehitatud-funktsioonid "String operations")

Programm küsib kaks nime: `Enter name 1:` ja `Enter name 2:`. Programm muudab mõlemal nimel esimese tähe suureks ja ülejäänud väikeseks (`.capitalize()`) ning tõstab pikema nime ettepoole. Seejärel kuvatakse: `Full name: [longer_name] [shorter_name]`. Kui mõlemad nimed on sama pikad, jääb esimesele kohale esimesena küsitud nimi.

Näiteks: `ago` ja `luberg` korral on tulemus: `Luberg Ago`.

## Loendame alamsõnesid

[Sõne PyDoc](https://ained.ttu.ee/pydoc/string.html#sone-sisseehitatud-funktsioonid "String operations")

Programm küsib kasutajalt teksti, millest hakatakse otsima sõna `cat`: `Cat counting:`. 

Programm peab loendama, mitu sõna `cat` on antud tekstis. Sõna `category` ei tohi lugeda. Näiteks: `cat category` puhul on tulemus 1. Programm kuvab tulemuse: `Cat count: [count]`. 

## Tähtede asendamine

[Sõne PyDoc](https://ained.ttu.ee/pydoc/string.html#sone-sisseehitatud-funktsioonid "String operations")

Programm küsib teksti, milles tähti asendada: `Replace text:`.

Programm asendab tekstis kõik `a` tähed `e` tähega ning `e` tähed `o` tähega.

Näiteks: `areng` => `erong`

Vihje: `.replace()`