# Muutujad ja operatsioonid muutujatega

Kõiki ülesandeid tuleb lahendada failis `t01.py`. 

## Täisarvuliste muutujate deklareerimine

[Muutuja (variable) PyDoc](https://ained.ttu.ee/pydoc/variable.html "variable")

* Loo muutujad `first_number` ja `second_number`, mille väärtused on `19` ja `7` vastavalt. 

## Tehted täisarvudega

[Matemaatika PyDoc](https://ained.ttu.ee/pydoc/math.html "math")

__Ära ise arvuta õigeid väärtusi, vaid kasuta selleks vastavaid operaatoreid.__

* Loo muutuja `sum_of_numbers`, mille väärtus on muutujate `first_number` ja `second_number` summa.

* Loo muutuja `dif_of_numbers`, mille väärtus on muutujate `first_number` ja `second_number` vahe.

* Loo muutuja `composition_of_numbers`, mille väärtus on muutujate `first_number` ja `second_number` korrutis.

* Loo muutuja `quotient_of_numbers`, mille väärtus on muutujate `first_number` ja `second_number` jagatis.

## Keerukamad tehted täisarvudega

[Matemaatika PyDoc](https://ained.ttu.ee/pydoc/math.html "math")

* Loo muutuja `power_of_numbers`, mille väärtus on `first_number` astmes `second_number`.

* Loo muutuja `remainder_of_numbers_division`, mille väärtus on numbrite `first_number` ja `second_number` jagamise jääk.

## Tõeväärtuse omistamine muutujale

[Tõeväärtused PyDoc](https://ained.ttu.ee/pydoc/if_statements.html "boolean")

* Loo muutuja `constant_boolean_value`, mille väärtus on `True`.

## Arvude võrdlemine 1

__Ära ise arvuta õigeid väärtusi, vaid kasuta selleks vastavaid operaatoreid.__

* Loo muutuja `are_numbers_equal`, mille väärtus on `True`, kui muutujates `first_number` ja `second_number` olevad väärtused on võrdsed ja `False` vastasel juhul.

* Loo muutuja `is_first_number_greater_than_second_number`, mille väärtus on `True` kui muutujas `first_number` olev väärtus on suurem kui muutuja `second_number` väärtus ja `False` vastasel juhul.

* Loo muutuja `is_first_number_greater_than_or_equal_to_second_number`, mille väärtus on `True` kui muutujas `first_number` olev väärtus on suurem või võrdne kui muutuja `second_number` väärtus ja `False` vastasel juhul.

* Loo muutuja `is_first_number_less_than_second_number`, mille väärtus on `True` kui muutujas `first_number` olev väärtus on väiksem kui muutuja `second_number` väärtus ja `False` vastasel juhul.

* Loo muutuja `is_first_number_less_than_or_equal_to_second_number`, mille väärtus on `True` kui muutujas `first_number` olev väärtus on väiksem või võrdne kui muutuja `second_number` väärtus ja `False` vastasel juhul.

## Arvude võrdlemine 2

* Loo muutuja `third_number`, mille väärtus on `14`;

* Loo muutuja `third_number_is_between_first_and_second`, mille väärtus on `True` kui `third_number` on suurem kui `first_number` ja väiksem kui `second_number` ja `False` vastasel juhul.

## Sõne-tüüpi muutujate deklareerimine 

[Sõne (string) PyDoc](https://ained.ttu.ee/pydoc/string.html "string")

* Loo muutujad `first_name` ja `last_name`, mille väärtused on sinu ees- ja perekonnanimi vastavalt. 

## Tehted sõnedega

[Sõne (string) PyDoc](https://ained.ttu.ee/pydoc/string.html "string")

__Ära ise arvuta õigeid väärtusi, vaid kasuta selleks vastavaid operaatoreid.__

* Loo muutuja `name` ja pane sellesse sõne järgmisel kujul: `Eesnimi Perenimi`, kus `Eesnimi` ja `Perenimi` on eelmises sammus loodud muutujate väärtused. Sõne kujundamiseks kasuta konkateneerimist ehk liitmist.

* Loo muutuja `self_description_sentence`, mille väärtus on sõne järgmisel kujul: `My name is Eesnimi Perenimi`, kus `Eesnimi` ja `Perenimi` on eelmises sammus loodud muutujate väärtused. Sõne kujundamiseks kasuta _f-stringi_.

# print

[Hello World PyDoc](https://ained.ttu.ee/pydoc/hello_world.html "hello world")

* Prindi konsooli eelmises sammus loodud muutuja `self_description_sentence` väärtus.

* Prindi konsooli järgmine sõne: `I am glad to see you here`.

# input

[Input PyDoc](https://ained.ttu.ee/pydoc/input.html "input")

* Loo muutuja `user_first_name`, mille väärtus on kasutaja poolt standardsisendisse sisestatud sõne. Sisendi küsimisel kirjuta konsooli: `What is your first name?`. 

* Loo muutuja `user_last_name`, mille väärtus on kasutaja poolt standardsisendisse sisestatud sõne. Sisendi küsimisel kirjuta konsooli: `What is your last name?`. 

* Prindi konsooli järgmine sõne `Welcome, user_first_name user_last_name!`, kus `user_first_name` ja `user_last_name` on eelnevalt loodud muutujate väärtused.